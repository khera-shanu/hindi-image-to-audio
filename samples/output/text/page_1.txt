पहला अध्याय
विषय-प्रवेश
(Introduction)

दर्शन क्‍या है?

मनुष्य एक चिन्तनशील प्राणी है। सोचना मनुष्य का विशिष्ट गुण है। इसी गुण के फलस्वरूप वह
पशुओं से भिन्‍न समझा जाता है। अरस्तू ने मनुष्य को विवेकशील प्राणी कहकर उसके स्वरूप को
प्रकाशित किया है। विवेक अर्थात्‌ बुद्धि की प्रधानता रहने के फलस्वरूप मानव विश्व की विभिन्‍न
वस्तुओं को देखकर उनके स्वरूप को जानने का प्रयास करता रहा है। मनुष्य की बौद्धिकता उसे अनेक
प्रश्नों का उत्तर जानने के लिए बाध्य करती रही है। वे प्रश्न इस प्रकार हैं- .

विश्व का स्वरूप क्या है? इसकी उत्पत्ति किस प्रकार और क्यों हुई? विश्व का कोई प्रयोजन है
अथवा यह प्रयोजनहीन है? आत्मा क्‍या है? जीव क्या है? ईश्वर है अथवा नहीं? ईश्वर का स्वरूप
क्या है? ईश्वर के अस्तित्व का क्या प्रमाण है? जीवन का चरम लक्ष्य क्या है? सत्ता का स्वरूप क्या
है? ज्ञान का साधन क्या है? सत्य ज्ञान का स्वरूप और सीमाएँ क्‍या है? शुभ और अशुभ क्या है?
उचित और अनुचित क्‍या है? नैतिक निर्णय का विषय क्या है? व्यक्ति और समाज में क्या सम्बन्ध
है? इत्यादि।

दर्शन इन प्रश्नों का युक्तिपूर्वक उत्तर देने का प्रयास है। दर्शन में इन प्रश्नों का उत्तर देने के लिए
भावना या विश्वास का सहारा नहीं लिया जाता है, बल्कि बुद्धि का प्रयोग किया जाता है। इन प्रश्नो
के द्वारा ज्ञान के लिए मानव का प्रेम या उत्कंठा का भाव व्यक्त होता है। इसलिए फिलॉसफी का अर्थ
ज्ञान-प्रेम या विद्यानुराग होता है।

(फिलॉस - प्रेम, सौफिया = ज्ञान)

इन प्रश्नों को देखने से पता चलता है कि सम्पूर्ण विश्व दर्शन का विषय है।

इन प्रश्नों का उत्तर मानव अनादिकाल से देता आ रहा है और भविष्य में भी निरन्तर देता रहेगा।
इन प्रश्नों का ठत्तर जानना मानवीय स्वभाव का अंग है। यही कारण है कि यह प्रश्न हमारे सामने नहीं
उठता कि हम दार्शनिक बनें या न बनें, क्योंकि दार्शनिक तो हम हैं ही। इस सिलसिले में हक्सले का
यह कथन उल्लेखनीय है कि eR सबों का विभाजन दार्शनिक और अदार्शनिक के रूप में नहीं,
बल्कि कुशल और अकुशल दार्शनिक के रूप में ही सम्भव है।''*

भारत में फिलॉसफी को ' दर्शन' कहा जाता है ।' दर्शन' शब्द 'दृश्‌' धातु से बना है जिसका अर्थ
है ' जिसके द्वारा देखा जाय ' । भारत में दर्शन उस विद्या को कहा जाता है जिसके द्वारा तत्त्व का साक्षात्कार
हो सके। भारत का दार्शनिक केवल तत्त्व की बौद्धिक व्याख्या से ही सन्तुष्ट नहीं होता, बल्कि वह तत्त्व

की अनुभूति प्राप्त करना चाहता है।
भारतीय दर्शन में अनुभूतियाँ दो प्रकार की मानी गई हैं- (१) Va (sensuous) और (२)
